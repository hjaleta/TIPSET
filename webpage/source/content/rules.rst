Regler och Information
==========================

.. Detta är en kommentar, den syns inte i texten

Innan turneringen:
---------------------

Alla gissningar görs i omgångar. Innan turneringens start gissar vi alla gruppspelsmatcher, samt alla Bonusfrågor. När 8-delsfinalerna är presenterade så gissar man resultat i dessa matcher. Repetera för kvart, semi och final (mer info om det finns senare i detta blad). 

Gruppspelet:
-----------------

För alla gruppspelsmatcher får den som gissar rätt resultat får 1+1 poäng, om man bara sätter rätt vinnare/oavgjort får man 1 poäng. Från de gissade resultaten kan du rangordna grupperna i slutet av formuläret, där du kryssar i om laget kommer 1-4. Du kan samla tre bonuspoäng per grupp, ifall ordningen på lagen i din gissade tabell överensstämmer med den verkliga. Grupperna avgörs enligt FIFAs regler:

#. Mest poäng
#. Interna möten
#. Målskillnad
#. Gjorda mål
#. Mest vinster
#. Fairplay
#. Prestation i EM-kvalet

OBS! Matcherna står i ordning efter vilken tid de spelas och är därför inte ordnade efter grupper i formuläret.

Bonuspoäng:
-------------

Bonusfrågorna lämnar du också in i början av turneringen, innan den första matchen. Poäng per fråga förklaras nedan:

* Skytteliga: 3 poäng för rätt spelare, + 2 poäng ifall du gissar rätt antal mål
* Flest assist:  3 poäng för rätt spelare, + 2 poäng ifall du gissar rätt antal assist
* Flest poäng: (Mål = Assist = 1), 3 poäng för rätt spelare, + 2 poäng ifall du gissar rätt antal poäng
* Vilket lag tar flest gula/röda kort? (Gul = 1, Gul/Röd = 3, Röd = 3) 3 poäng för rätt lag + 2 poäng ifall du gissar rätt antal minuspoäng
* Vilket lag håller mest nollor: 3 poäng för rätt lag, + 2 poäng för rätt antal hållna nollor.
* Vilket lag vinner EM (5 poäng vid rätt gissning)
* Turneringens spelare? 3poäng
* Hur långt går de regerande mästarna Italien? 2 poäng
* Vinner England? 1 poäng
* Vilket klubblag tillhör de flesta av målen som görs i EM? (förklaring i formuläret) 2 poäng
* Totalt antal mål i turneringen: Utslagsfråga, närmast vinner.

(Du kan inte få poäng för rätt gissat antal utan rätt spelare/lag. Du får alltså 2 extra poäng om du sätter rätt lag och antal)

.. note:: 
    Ifall flera spelare i slutet av turneringen toppar skytteligan kan man få poäng på alla dessa. För att förtydliga exemplet:
    - Rooney slutar på 6 mål och 2 assist.
    - Van Persie slutar på 6 mål och 0 assist.
    - Raúl slutar på 6 mål och 4 assist.
    
    Här vinner samtliga spelare som svarat, Rooney, Van Persie eller Raúl. Assist spelar alltså ingen roll. Däremot kanske Raúl vinner poängligan men det spelar ingen roll i skytteligan enligt våra regler. Detta gäller även t.ex. assistligan (att vi inte räknar med eventuella mål som assistkungarna har gjort).

Fairplaytabellen fungerar som liknande att varje kort resulterar i minuspoäng för respektive landslag. Gult kort innebär 1 minuspoäng. Rött kort innebär 3 minuspoäng. Två gula som resulterar i rött kort innebär 3 minuspoäng. Vid rätt tips av landslag som förlorar fairplaytabellen delas 3 antal poäng ut, du kan då även få 2 antal poäng för rätt antal minuspoäng.

Utslagsfrågan i hur många mål som görs under turneringen kommer endast användas för att skilja på tipsare som slutar turneringen på exakt samma poäng. Då räknar vi “närmast vinner”.

Dessa två formulär (gruppspelstipset och bonuspoängsformuläret) ska skickas in senast 13/6, vilket är dagen före EM börjar.

Efter gruppspelet:
------------------------

Här kommer ett nytt formulär inför varje omgång, alltså ett formulär för åttondelsfinalerna, ett för kvartsfinalerna, ett för semifinalerna och ett för finalen (ej bronsmatch i EM). Vi har valt detta upplägg för att du inte ska ha anpassat ditt tips till att t.ex. England vinner mästerskapet och så åker de i själva verket ut redan efter gruppspelet. Med detta upplägg behöver du inte vara helt uträknat ur spelet om gruppspelstipset har gått sämre än förväntat. Se till att skicka in svar dagen innan nästa “omgång” börjar så att du kan få poäng för den aktuella omgången. Alltså:

* Senast 28/6 för åttondelsfinalerna
* Senast 4/7 för kvartsfinalerna
* Senast 8/7 för semifinalerna
* Senast 13/7 för finalen.

Hursomhelst har du tre poäng att vinna per match i åttondels-, kvarts- och semifinalerna.

- Fråga a) rätt vinnare (lag X eller Y)
- Fråga b) rätt sluttid (90’, 120’ eller straffar)
- Fråga c) rätt resultat

.. note::
    Med detta upplägg ska det vara sagt att du kan gissa rätt på c) och få poäng för den, även om du gissar fel på b). Till exampel:
    
    Din gissning är Frankrike - Belgien 2-1 efter 90 min. Faktiska resultatet är 2 - 1 efter 120 min. Du sätter vinnare och resultatet, men inte slutttid. 
    Alltså får du 1 poäng (rätt vinnare) + 1 poäng (rätt resultat) = 2 poäng (av 3 möjliga).

    Resultatet du skriver in inkluderar **inte** straffar från en eventuell straffläggning. Till exampel:
    
    Du tror att Kroatien slår ut Spanien på straffar, efter att ha spelat 2-2 efter 120 minuter.
    Du ska då skriva in 2-2 som resultat, Kroatien som vinnare och 120 minuter som sluttid.

Finalen kommer innehålla lite fler frågor än de övriga slutspelsmatcherna och det kommer gå att samla upp till sju poäng där.

Övriga regler och information:
-------------------------------

Du ska ha skickat in rätt formulär i tid. Vid försenad inskickning diskvalificeras du från omgången och ges 0 poäng för den aktuella omgången. Vid obesvarade resultat ges du också automatiskt 0 poäng för just det resultatet. 
Vid eventuella nätverksproblem eller andra anledningar är det fullt möjligt att skriva resultat och liknande på papper för att sedan ta bild och skicka in. Med det sagt är det ditt eget ansvar att alla matcher och resultat står med, att det även står rätt och att det går att läsa vad som står. Om det är någon som skrivit Brasilien - Japan kommer den matchen alltså strykas och tipsaren får 0 poäng för den matchen.

Då detta endast är för skojs skull är det frivilligt att lägga in pengar för ditt spel. Du kan endast ta del av vinstpotten om du själv har lagt in pengar och de som väljer att spela utan insats kommer att ha en markör i “the leaderboard”. Detta för att det inte ska skapa någon förvirring om du leder i kampen om vinstpotten eller inte. Men, återigen, det är helt upp till dig och tipset är för skojs skull och gemenskapen för alla typer av fotbollsfans.
